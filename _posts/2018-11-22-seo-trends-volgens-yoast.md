---
title: SEO trends volgens Yoast
date: 2018-11-22T21:02:06+00:00
author: Roel
layout: post
permalink: /seo-trends-volgens-yoast/
categories:
  - internet
---
De experts van Yoast, iedere Wordpress gebruiker kent ze, organiseerden afgelopen dinsdag een webinar over SEO trends in 2019. Ik keek mee, hierbij mijn aantekeningen:

## 7 SEO-trends
Yoast begon zijn presentatie met de 7 belangrijke trends in SEO voor 2019:   

1. Google wordt steeds beter in het begrijpen van content. Het gebruik van gestructureerde data (volgens [Schema.org](https://yoast.com/structured-data-schema-ultimate-guide/)) is daarbij belangrijk. In bepaalde branches kan het zeker een voordeel zijn als je als een van de eersten informatie volgens Schema beschikbaar gaat maken.
2. Ons zoekgedrag wordt continu gevolgd. Hoe gebruikers zoeken en gebruik maken van zoekresultaten beinvloed je plek in Google's zoekresultaten (ranking).
3. Merken worden *nog* belangrijker in zoekresultaten. Want merken herken je, waardoor je deze sneller aanklikt, wat positief is voor de ranking van de merk-pagina, etcetera. Goede SEO-campagnes zullen de herkenbaarheid van een merk altijd moeten meewegen.
4. Websites worden sneller. Dus je kunt niet stil blijven zitten! #performance  
5. Mobiel is nu echt dé standaard. #mobilefirst
6. Google's interface en presentatie van zoekresultaten is al steeds meer gericht op het gebruik van *voice search*. Let daarop.
7. Zoeken verplaatst zich. Van Google naar apps, App Stores, en het wordt afhankelijk van je locatie (context). Dat moet je meenemen bij het nadenken over je vindbaarheid.  

## Trek bezoekers via zoekresultaten
Vervolgens ging hij in op hoe je veel bezoek kunt trekken via zoekmachines. Simpel.

* Zorg dat je een snelle, gebruiksvriendelijke, technisch perfecte website hebt met content van hoge kwaliteit die je bezoekers echt helpt.
* Deze website moet bouwen op _merk_ dat kwalitatief goede producten en diensten biedt.
* En afhankelijk van je niche heb je misschien ook een app strategie of strategie voor externe platform(en) nodig.  

## Wat moet je daarvoor doen?
Alles wat hierboven staat. Maar in ieder geval:

1. Je keyword strategie evalueren en bijwerken.
2. De structuur van je site en content en kwaliteit van je belangrijkste pagina's evalueren.
3. Je site sneller en technisch perfect maken en geschikt maken voor het gebruik van Schema.

Voor ervaren SEO professionals vast geen nieuws. Maar voor de grote groep SEO-geïnteresseerden die er niet full-time mee bezig zijn een nuttig webinar. je kunt het hieronder terugkijken:

<iframe width="560" height="315" src="https://www.youtube-nocookie.com/embed/gbJuCoyRjvU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
